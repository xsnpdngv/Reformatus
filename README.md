# Felnőtt konfirmáció


## 1. Mit jelent a keresztyén szó?

Görög eredetű szó, azt jelenti: Krisztushoz tartozó, Krisztuskövető, krisztusi
ember. Kezdetben gúnynév volt, de lényegre törő kifejezés, amit ma hálás
szívvel vallunk meg.


## 2. Mi a keresztyén hit magva?

_[RH:17.o.]_

...hogy Isten nemcsak másoknak, hanem nekem is bűnbocsánatot, megigazulást és
életet ajándékoz kegyelemből, egyedül Krisztus érdeméért.


## 3. Mit jelent a hit megvallása?

_[RH:18-19.o.]_

Ha Isten kegyelméből már megismertem az igazságot, mondjam el másoknak is! Ha
rajtam Jézus Krisztus segített, vezessek hozzá másokat is! Ne tartson vissza
ettől az se, hogy az evangélium szokatlan, idegen sok embernek.

_[1Pt.3.15-16]_ ...legyetek készen mindenkor számot adni minkenkinek, aki
számadást kér tőletek a bennetek élő reménységről. Ezt pedig szelíden és
tisztelettudóan, jó lelkiismerettel tegyétek...


## 4. A keresztyénség melyik ágához tartozunk?

Református.


## 5. Mi a Biblia központi üzenete?

_[Jn.3.16]_ Mert úgy szerette Isten a világot, hogy egyszülött Fiát adta, hogy
aki hisz őbenne, el ne vesszen, hanem örök élete legyen.


## 6. Hogyan szól Isten törvénye?

_[2Moz.20.2]_ Én, az Úr, vagyok a te Istened, aki kihoztalak Egyiptom földjéről, a
szolgaság házából.

_[2Moz.20.3]_ Ne legyen más istened rajtam
kívül!

_[2Moz.20.4]_ Ne csinálj magadnak semmiféle istenszobrot azoknak a
képmására, amik fenn az égben, lenn a földön, vagy a föld alatt a vízben
vannak.

_[2Moz.20.5]_ Ne imádd és ne tiszteld azokat, mert én, az Úr, a te Istened,
féltőn szerető Isten vagyok! Megbüntetem az atyák bűnéért a fiakat is harmad-
és negyedízig, ha gyűlölnek engem.

_[2Moz.20.6]_ De irgalmasan bánok ezerízig azokkal, akik szeretnek engem, és
megtartják parancsolataimat.

_[2Moz.20.7]_ Ne mondd ki hiába Istenednek, az Úrnak
a nevét, mert nem hagyja az Úr büntetés nélkül, ha valaki hiába mondja ki a
nevét!

_[2Moz.20.8]_ Emlékezzél meg a nyugalom napjáról, és szenteld meg azt!

_[2Moz.20.9]_ Hat napon át dolgozz, és végezd mindenféle munkádat!

_[2Moz.20.10]_ De a hetedik nap a te Istenednek, az Úrnak
nyugalomnapja. Semmiféle munkát ne végezz azon, se te, se fiad, se leányod, se
szolgád, se szolgálód, se állatod, se a kapuidon belül tartózkodó jövevény.

_[2Moz.20.11]_ Mert hat nap alatt alkotta meg az Úr az eget, a földet, a tengert
és mindent, ami azokban van, a hetedik napon pedig megpihent. Azért megáldotta
és megszentelte az Úr a nyugalom napját.

_[2Moz.20.12]_ Tiszteld apádat és anyádat, hogy hosszú ideig élhess azon a földön,
amelyet Istened, az Úr ad neked!

_[2Moz.20.13]_ Ne ölj!

_[2Moz.20.14]_ Ne paráználkodj!

_[2Moz.20.15]_ Ne lopj!

_[2Moz.20.16]_ Ne tanúskodj hamisan felebarátod ellen!

_[2Moz.20.17]_ Ne kívánd felebarátod házát! Ne kívánd felebarátod feleségét, se
szolgáját, se szolgálóját, se ökrét, se szamarát, és semmit, ami a
felebarátodé!


## 7. Hogyan foglalta össze Jézus Krisztus Isten törvényét?

_[Mt.22.37]_ Jézus így válaszolt: „Szeresd az Urat, a te Istenedet teljes
szívedből, teljes lelkedből és teljes elmédből.

_[Mt.22.38]_ Ez az első és a nagy parancsolat.

_[Mt.22.39]_ A második hasonló ehhez: Szeresd felebarátodat, mint magadat.

_[Mt.22.40]_ E két parancsolattól függ az egész törvény és a próféták.


## 8. Milyen szavakkal tanított az Úr Jézus Krisztus imádkozni?

_[Mt.6.9]_ „Ti tehát így imádkozzatok: Mi Atyánk, aki a mennyekben vagy,
szenteltessék meg a te neved,

_[Mt.6.10]_ jöjjön el a te országod, legyen meg a te akaratod, amint a mennyben,
úgy a földön is;

_[Mt.6.11]_ mindennapi kenyerünket add meg nékünk ma,

_[Mt.6.12]_ és bocsásd meg vétkeinket, miképpen mi is megbocsátunk az ellenünk
vétkezőknek;

_[Mt.6.13]_ és ne vigy minket kísértésbe, de szabadíts meg a gonosztól; mert
tied az ország, a hatalom és a dicsőség mindörökké. Ámen.”


## 9. Mi tenéked életedben és halálodban egyetlenegy vigasztalásod?

_[HK.1]_

Az, hogy életemben és halálomban, mind testestől és lelkestől nem a magamé,
hanem az én hűséges megváltómnak, Jézus Krisztusnak a tulajdona vagyok,

-- aki az Ő drága vérével minden bűnömért tökéletesen eleget tett s engem az
ördögnek minden hatalmából megszabadított.

-- és úgy megőriz, hogy mennyei Atyámnak akarata nélkül egy haszál sem eshetik
le fejemről,

-- sőt inkább minden az én üdvősségemre kell, hogy szolgáljon.

-- Ezért Szentlelke által is engem az örök élet felől biztosít

-- és szív szerint késszé és hajlandóvá tesz arra, hogy ezentúl Őneki éljek.


## 10. Hány dolgot kell tudnod a végből, hogy ebben a vigasztalásban boldogan élhess és boldogan halhass meg?

_[HK.2]_

Hármat:

-- először, hogy mily nagy az én bűnöm és nyomorúságom;

-- másodszor, hogy mily módon szabadít meg Isten minden bűnömből és
nyomorúságomból;

-- harmadszor, hogy milyen hálával tartozom neki e megszabadításért.


## 11. Hogyan hangzik az Apostoli Hitvallás?

Hiszek egy Istenben, mindenható Atyában, mennynek és földnek teremtőjében.

És Jézus Krisztusban, az Ő egyszülött fiában, a mi Urunkban, aki fogantatott
Szentlélektől, született Szűz Máriától, szenvedett Poncius Pilátus alatt,
megfeszítették, meghalt és eltemették. Alászállt a poklokra, harmadnapon
feltámadt a halottak közül, fölment a mennybe, ott ül a mindenható Atya Isten
jobbján, onnan jön el ítélni élőket és holtakat.

Hiszek Szentlélekben. Hiszem az egyetemes keresztyén anyaszentegyházat, a
szentek közösségét, a bűnök bocsánatát, a test feltámadását és az örök életet.
Ámen.


## 12. Hogyan ismerheti meg az ember Istent igazán?

_[RH:3-4.o.]_

A reformátori tanítás Isten Igéjének három alakját különbözteti meg:

1. Isten önmagát és a világgal való szándékát legteljesebben Jézus Krisztus
   személyében és munkájában jelentette ki. Isten kijelentése tehát Jézus. Ő a
   kijelentett vagy testté lett Ige _Jn.1.1-14_.

2. Azt azonban, amit Isten az emberért tett, írásba is foglaltatta. Isten
   kijelentésének írott okmánya a Szentírás, a Biblia: az írott Ige.

3. Azért, hogy az Isten tetteiről és ígéreteiről szóló jó hír (evangélium)
   minél többekhez eljusson, azokat, akik már megismerték Őt, azzal bízta meg,
   hogy hirdessék ezt minden népnek. Ez a hirdetett Ige.


## 13. Miért jelentette ki magát Isten?

_[RH:5.o.]_

Hogy az Istentől elszakadt, magára maradt, sok nyomorúságával küszködő ember
újra személyes kapcsolatba kerüljön Istenével a hit által. Hogy az őt
megszólító Istenben felismerje mennyei Atyját, aki után szíve mélyén vágyódik,
aki feltétel nélkül, mindent megelőzően, kezdeményezően szereti őt, akinek a
kijelentése, Igéje, beszéde nem csak fontos információkat jelent szmámára,
hanem magát az életet.

_[Jn.6.66]_ azok a beszédek, amelyeket én szóltam néktek, lélek és élet.

## 14. Mit tudunk Isten írott kijelentéséről?

_[RH:6-9.o.]_

Isten igéjének másodlagos alakja az írott ige, a Szentírás, a Biblia. Két fő
részből, az Ó- és az Újszövetségből áll. Az Ószövetség 39, az Újszövetség 27
könyvből, tehát összesen 66 könyvből áll. Az Ószövetség eredeti nyelve a
héber, az Újszövetségé a görög. Magyar nyelvre először Károli Gáspár gönci
református esperes fordította le a teljes Bibliát, amely 1590-ben jelent meg
Vizsolyban. Ma már közel 2000 nyelven elérhető.

Előbb történnie kellett valaminek, azután azt feljegyezték. Az elsődleges ige
maga Krisztus és a róla szóló prófétai-apostoli prédikáció. Ennek írásba
foglalt okmánya a Biblia, s mint ilyen, alap és kiindulópont a mai igehirdetés
számára. A Biblia tehát _kánon_: mérték, amihez igazodunk.

Emberek írták -- le, de szerzője maga az önmagát kijelentő Isten. A teljes
írás Istentől ihletett:

_[2Pt.1.21]_ Mert sohasem ember akaratából származott a prófécia, hanem a
Szentlélektől indíttatva szólaltak meg az Istentől küldött emberek.

A Biblia írói úgy dolgoztak, hogy Isten lelke adta a gondolatokat és a
kifejezéseket elméjükbe. Jézus kettős természetéhez hasonlóan gondolhatunk a
Bibliára is úgy, hogy kettős természete van: minden részletében és teljes
egészében isteni, mégis minden részletében és egészében emberi mű, és e
kettősség elemeit nem lehet elkülöníteni egymástól.

A Biblia ihletett voltából következik, hogy nem csak Istenről szól, hanem
Isten maga szól általa. A Biblia tehát önmagában hordozza hitelessége
bizonyítékát. A Biblia írói nem történelemkönyvet írtak, hanem üzenetet a mi
tanulságunkra.


## 15. Kicsoda Isten? Hogyan jelentette ki magát számunkra?

_[RH:21-25.o.]_

A mennynek és földnek teremtője. Öröktől fogva való, és az egész világ az Ő
teremtő akaratára állott elő.

Atya a fiúban a Szentlélek által. Atya, Fiú, Szentlélek.
Lényében egy, személyében vagy formájában három. Isten a küldő és a küldött, a
megbízó és megbízott egy személyben.

_[Ézs.61.1-2]_ 


## 16. Hogyan lehet Atyánkká Isten?

_[RH:40-41.o.]_


## 17. Mit jelent az, hogy Ő a világ teremtője?

_[RH:45,50.o.]_

A mennynek és földnek teremtője. Öröktől fogva való, és az egész világ az Ő
teremtő akaratára állott elő.


## 18. Mit jelent az, hogy Ő Gondviselő Isten?

_[RH:53-55.o.]_


## 19. Kicsoda az ember? Mit mond erről Isten kijelentése?

_[RH:63-66.o.]_


## 20. Kicsoda az Úr Jézus Krisztus?

_[RH:81,87-94.o.]_


## 21. Mi az oka és célja Jézus Krisztus szenvedésének?

_[RH:95,99.o.]_


## 22. Mit használ nekünk az Úr Jézus Krisztus feltámadása és mennybemenetele?

_[RH:105,108.o.]_


## 23. Miért jön vissza az Úr Jézus Krisztus?

_[RH:112.o.]_

Ítélni élőket és holtakat. Mert amilyen biztos a halál, olyan biztos, hogy
egyszer mindnyájunkat elszámoltat Krisztus.

Isten szeretete nem azt jelenti, hogy a bűnt bűntetlenül hagyja, hanem azt,
hogy a megbánt bűnt megbocsátja. Ezt az ítéletet azonban az a Jézus Krisztus
hajtja végre, _[HK.52]_ "Aki előbb érettem Isten ítélőszéke elé állt, és rólam
minden kárhoztatást elvett." Aki ezt igazán hiszi, aki bűneinek bocsánatát
tőle elfogadta, az _[Jn.5.24]_ "...ítéletre sem megy, hanem átment a halálból
az életbe."


## 24. Kicsoda a Szentlélek?

_[RH:117,119.o.]_

Isten maga. A Szentháromság harmadik személye, akit az Atyával és a Fiúval
egyenlőképpen imádunk. Az Atya Isten felettünk, a Fiú Isten mellettünk, a
Szentlélek pedig Isten bennünk. Élő személy, aki tanít, vezet, meggyőz,
bátorít, s akit meg lehet szomorítani is.

A Szentlélek láthatatlanul van jelen jelen a Földön és a Krisztusban hívő
emberekben.

Olyan, mint a szél: láthatatlan, de mindent meg tud mozgatni,
teljesen szabad, de óriási erőt tud kifejteni.

Olyan, mint a tűz: csak az Ő világosságánál ismerheti meg egy ember igazán
önmagát, csak a Szentlélek világítja meg Isten Igéjét, a helyes utat.

Eső, ami megöntözi a tikkadt földet, hogy ott élet támadjon és sok gyümölcs
teremjen.


## 25. Mit munkál a szívünkben a Szentlélek és hová vezet el minket?

_[RH:123-126.o.]_


## 26. Mit vallunk az egyházról?

_[RH:142-143.o.]_

_[HK.54]_

    Hiszem, hogy Isten Fia
    A világ kezdetétől fogva annak végéig
    az egész emberi nemzetségből
    Szentlelke és Igéje által az igaz hit egységében
    magának egy kiválasztott gyülekezetet gyűjt egybe,
    azt oltalmazza és megőrzi.
    Hiszem, hogy annak én is élő tagja vagyok,
    és örökké az is maradok.


## 27. Mi a küldetése az egyháznak?

_[RH:147-148.o.]_


## 28. Hogyan szól a keresztség szereztetési igéje?

_[Mt.28.18]_ Jézus hozzájuk lépett, és így szólt: „Nekem adatott minden hatalom
mennyen és földön.

_[Mt.28.19]_ Menjetek el tehát, tegyetek tanítvánnyá minden népet,
megkeresztelve őket az Atyának, a Fiúnak és a Szentléleknek nevében,

_[Mt.28.20]_ tanítva őket, hogy megtartsák mindazt, amit én parancsoltam nektek;
és íme, én veletek vagyok minden napon a világ végezetéig.”


## 29. Mi a keresztség tartalma?

_[RH:151-152.o.]_


## 30. Hogyan szól az Úrvacsora szereztetés igéje?

_[1Kor.11.23]_ Mert én az Úrtól vettem, amit át is adtam néktek, hogy az Úr
Jézus azon az éjszakán, amelyen elárultatott, vette a kenyeret,

_[1Kor.11.24]_ és hálát adva megtörte, és ezt mondotta: „Vegyétek, egyétek, ez
az én testem, amely tiérettetek megtöretik, ezt cselekedjétek az én
emlékezetemre.”

_[1Kor.11.25]_ Hasonlóképpen vette a poharat is, miután vacsoráltak, és ezt
mondta: „E pohár amaz új szövetség az én vérem által, ezt cselekedjétek,
valamennyiszer isszátok az én emlékezetemre.”

_[1Kor.11.26]_ Mert valamennyiszer eszitek e kenyeret, és isszátok e poharat, az
Úrnak halálát hirdessétek, amíg eljön.


## 31. Mi az Úrvacsora értelme?

_[RH:157-159.o.]_

A kenyér és a bor Jézus megtöretett testét és kiontatott vérét jelképezik.

_[Jn.6.54]_ Aki eszi az én testemet és issza az én véremet, annak örök élete
van.

1. Mindenekelőtt Jézus halálára, annak bűnbocsánatot szerző erejére emlékeztet
   minket. Ha megvalljuk bűneinket, Isten megbocsátja azokat.

2. Nem a meghalt Krisztusra emlékezünk szomorú szívvel, hanem a feltámadott
   Urat magasztaljuk örvendező lélekkel. Jézus közösségre lép velünk, és olyan
   valóságosan élni akar bennünk lelkileg, ahogyan megesszük a falat kenyeret
   és megisszuk a korty bort, s az eggyé válik a testünkkel.

3. De nem csak magával von közösségre Jézus az Úrvacsorában, hanem egymással
   is. Szoros egység az úrvacsoráző hívők között, hogy: Isten előtt mindnyájan
   elveszett bűnösök vagyunk, de Krisztus érdeméért mindnyájunkat szeretettel
   visszafogad az Atya gyermekeivé.

4. Túlmutat önmagán arra a nagy "vacsorára", arra a végleges, zavartalan,
   teljes boldog együttlétre, ami a mennyben várja a benne hívőket.


## 32. Mi a református istentisztelet célja?

_[RH:163-164.o.]_


## 33. Melyek a református kegyesség alapelemei?

_[RH:170-175.o.]_
